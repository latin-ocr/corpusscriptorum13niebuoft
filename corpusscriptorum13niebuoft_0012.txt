Ἦ FABROTI

qui longinque agunt libros Tibi dedicare, ut ex sacro et immortali
nomine Tuo famam et gloriam sibi quaerant ac immortalitate donen-
tur. hoc tamen vereor, ne Te in excelso humanarum rerum fastigio
positum et nunquam vacuum ego unus e turba audacius incondito ac
rudi sermone interpellem, Teque morer, cuius amplissimis cogitatio-
nibus ac consiliis imperium Gallicum gubernatur, cum potius occupa·
tionibus Tuis bono publico parcendum esset. sed magnae quoque
animae literaria haec avocamenta non recusant. heic autem admi-
rari subit quam sagaci consilio optimus maximusque princeps, cum
excederet vel potius interciperetur et in caelum rediret, Tibi,
Cardinalis Eminentissime, pene dixerim, cuncta regendi onus impo-
suerit, cum iuvenilis successoris animus nondum par esset imperi0.
sic Atlas cum caeli oneri se subduceret, Herculem submisisse fertur
velut tantae molis capacem: at qualem virum? maiorem humana na-
tura, deo proximum , denique lovis, non Amphitryonis filium.
certe non alius quam natus deo caelum deorum sedem l'erre poterat,
sicut nec alius quam divinae mentis homo onus imperii Gallici susti-
nere. Tu, inquam, Eminentissime cardinalis, vocatu regis pru-
, dentissimi ad regni arcana tractanda non sine numine admissus es; id
quod ex rebus ipsis feliciter et ex voto fluentibus notius est quam ut
quisquam praeter malignos infitietur. quando enim terrarum ille
praedo, quando orbis universi candidatus certius intellexit se rerum
solum potiri non posse, seque aliena regna irrita spe invadere?
quando feliciter secum actum putavit si fines suos non propagaret
sed tueretur, nisi ex quo principem nostrum invictissimum anima re·
liquit? quid singula commemorem? prostrato primum stupenda feli-
citate exercitu validissimo ‚ tum munitissimis oppidis qua locorum na-
tura qua milite non ignav0, etun interim inclinatas acies et labantes,
tum milites suos velut attonitos et pavore defixos cerneret, intremuit
Flandria. animos sumpserant Gallici hostes nominis, quoniam in
contrarium cecidisse videbantur Gallorum impetus semper hostibus
metuendi, quod scilicet externa vis contra fas piumque eis adfuisset
velut deus e machina, quodque eos obsidio liberatos viderent qui iam
ingloriam deditionem parabant: sed statim Galli ingenii ad pugnam
avidi vicinas urbes animosius aggressi sunt3 quibus captis extimuit
Italia non secus ac quondam populus gentium victor Gallis instantibus
saepius expavit. in Hispania bello quidem ancipiti pugnatum est:
sed ducis fortissimi nomen Hispano militi vincendo iamdiu fatale est.

