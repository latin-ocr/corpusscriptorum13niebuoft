xii XYLANDRI

coi-darer de priore alibi me nonnihil etiam dixisse. sed et alienum
aliquid personis vestris aut praesente instituto, qualia ad animum ac-
cidebant multa atque varia, in medium afferre intempestivum videba-
μή tur atque insolens: neque enim laudari sentiebam eum qui delphi-
num silvis appinxit, fluctibus aprum. itaque in praesentia satis ha-
bui pauca de ipso hoc historico opere et mea quam vobis ac reipu-
blicae in eo conficiendo navavi opera dicere; itaque lectore non in-
utiliter, ut quidem ego puto, de quibusdam praemonito, dedicationis
munere defungi.

Iam primum, quis fuerit Cedrenus, certo deprehendere nullo
indicio potui, cum de se ipso nihil, hoc quidem in opere, memoriae
prodiderit, neque ab aliis sit, quod ego sciam, laudatus aut nomina-
tus scriptoribus, eo tamen inclinat animus ut sacerdotem fuisse
suspicer aut etiam monachum tametsi videtur hoc non fuisse dissimu-
laturus. meae coniecturae ansam praebent cum genus dicendi quo
est usus», tum quas de religione et caeremoniis habet disputationes.
de quibus non impedio quin quisque suo captu et sensu iudicet: quid
ego iudicem, satis credo esse bonis notum3 neque est cur mutem
sententiam ulla idonea causa. quando vixerit, nihilo magis constat
quam qua conditione vixerit3 nisi quod probabile est rerum potito
lsacio Comneno (qui iniit imperium eodem fere quo Heinricus IV an-
no, qui fuit a nato Christo 59 supra millesimum) eum scripsisse
suos Annales: hi enim in istum desinunt. is qui codicem vestrum
scripsit librarim, Isacii Angeli aliquoties mentionem fecit in margine.
fuit hic Isacius Friderici Ahenobarbi imperatoris Germani aequa-
lis, et occepit Cpolitanum regnum circa annum 1185, ut cen-
tum fere annis codex iste auctore suo recentior fuisse videatur. non
dissimulavit librarius. aliquoties se in exemplari, quod descripsit, ali-
quot paginarum defectum sensisse. sed utrum reliqua omnia ita
suerint ab auctore composita quomodo ad nos scribae istius opera per-
venerunt, dubitari haud iniuria potest: non enim mendosa modo
quaedam, sed plura etiam his mutilata vel comperi vel suspicatus
sum, quod aliquoties in annotationibus ostendi. porro autem facile
crediderim lectores in bonis scriptoribus versatos* et iudicio aliquan—
tum quam vulgus acriori praeditos, ubi lectionem huius operis insti-
tuerint, molestiae principio aliquid aut etiam nauseae contracturos.
Α pollicitus enim auctor ab initio mundi usque ad sua tempora historias
se compendio recitaturum, ubi ad rem ventum est, neque optimo

